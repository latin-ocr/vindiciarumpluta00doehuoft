⁴—106-

tionem: „Colligit Plutarchus sic: si divinis indiciis (sunt autem
divina, quaecunque a natura ipsa, sine industria et voluntate
hominum eveniunt, et e quibus divinatio documenta capit),
his si fidem derogamus, una humanorum quoque fidem tolli-
mus indiciorum. His autem si non licet fidem derogare, re-
linquenda etiam divinis est.“ ’ In quo nihil habeo quod viro
egregio refrager. Sed instat porro alia quaestio multo gravior,
quinam tandem sint discorum isti sonitus, dextre neglecti a
Reiskio, e quibus iuxta cum divinis indiciis certum quoddam
rei documentum capi posse dixisse censetur Plutarchus? At-
que illud quidem ambigi non immerito poterat, rectene disco-
rum sonitus cogitari possent arte humana effecti. Non inepte
enim haud dubie dixeris faces cum taedis ardentibus homi-
num manibus conparatas sublatasque, veluti nuntii longinquius
celeriusve propagandi causa, eodemque iure dixeris gnomo-
nem hominis artificio ita institui, ut umbra umbilici tem-
poris significandi causa certam et definitam mensuram effi-
ciat, verum ecquis unquam rescivit sonitum disci, quasi mu-
sicum esset instrumentum, cuiuslibet rei monstrandae vel
indicandae gratia artificiose excitari? Accedit hoc gravissi-
mum, quod prorsus ignoratur quidnam omnino discorum so-
nitu significatum fuerit. In propatulo est enim, discum non
aliter posse sonitum edere, nisi quando cum vi emissus ce-
dentis a‘eris stridorem quendam atque crepitum efficiat. Nam
quem mirifici huius ‚discorum soni explicandi causa Xylandro
suasore adferunt locum ex Cic. de orat. II, 5, 21: nam et
saeculis multis ante yymnasia inventa sunt quam in iis philosophi
yarrire coeperam et hoc ipso tempore aum omnia yymnaeia phi·
{asophi teneant, tamen eorum auditores discum audire [quam
phi'loeophuon*)] malunt, qui simul ut increpuit, in media aratione de
maximis rebus et gravissimis disputantem philosophum omnes unctio-
nis causa relinquunt, is dici non potest quam infeliciter adlegatus
sit. Adparet enim nihil aliud perspicuis his Ciceronis verbis de-
clarari, quam permultos esse, qui gymnasia quam philosophorum
scholas frequentare praeoptent atque levissimam delectationem yra-

·) Haec quidem duo rectissime mea sententia, quippe prorsus in-
utilia, quoniam praecedat eorum auditores, extrudenda arbitrabatur loa.
Bake nuperrimus horum librorum editor.

