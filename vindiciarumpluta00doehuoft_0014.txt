— 4 .-
lum, quod Larentia ab aedituo in Herculis usum conducta,
miro profecto acumine tum temporis nondum famosa fuisse
significatur, cum praesertim et ceteri omnes et Plutarchus
in altero loco contrariam sectentur sententiam et constan-
’ tissimam etiam ut videtur annalium affirmationem. Dicit
enim 1. 1. verbis minime obscuris: ταῖς οὖν προκλήσεσιν ἐμ-
μένων τράπεζάν τε λαμπροτέραν παρεσκεύασε τῷ θεῷ καὶ
τὴν Λαρεντίαν παραλαβών ἐμφανῶς ἑταιροῦσαν εἱστί-
ασε, quibuscum adamussim paene conspirant. Macrobius et
Augustinus, quorum alteri Larentiam nuncupare placuit nobi-
lissimum id temporis scortum, alteri nobilissimam meretricem,
quibus non obloquuntur Gellius VI, 7 et Lactantius Inst. I,
20, quamquam non admodum luculentus harum rerum testis.
Verum haec omitto ut ambigua et in neutram partem vali-

tura. Atque eo quidem mehercle nemo confugere volet, quo »

aptae explicationis desperatione confugit Schaeferus, ut οὔπω
ἐπιφανῆ opponi putaret famae celebritati, quam, postquam
Larentia populum Romanum bonorum heredem scripsit, libe-
· raliter ei tributam fuisse multis demum interiectis verbis ad—
curatius docemur infra: λέγεται δὲ αὐτὴν ἔνδοξον οὖσαν ἤδη
καὶ θεοφιλῆ νομιζομένην ἀφανῆ γενέσθαι περὶ τοῦτον τὸν
τόπον. Quod si per se parum credibile esse dicam, facile me
hoc intellegentibus probaturum esse confido et si cui tamen
forte persuadebitur, hoc saltem confitendum erit, perversum
plane esse eiusmodi descriptionis ordinem, in tanta praesertim
narrationis simplicitate, quo quid ita exponitur, ut pertractata
demum longa verborum serie quonam sensu accipiendum fuerit
commoneantur lectores. Atque hic quidem dissensus in uno
eodemque scriptore tanto plus habet offensionis, quoniam si
adcurate conparaveris utriusque loci orationis colorem atque
habitum, vix ambigere poteris ,· quin Vitarum locus si non
ex quaestionum farragine adumbratus ²¹⁵), at certe ex eodem
antiquo scriptore ita sit derivatus, ut alterum ad alterius
orationem supplendam optime adhibere possis. Neque pro—

 

*) Ad Quaestiones romanas in alia causa lectores reicit Plutarchus
in eadem Romuli vita e. 15, p. 26e: ἔνιοι δὲ λέγουσι καὶ τὸ τὴν κόμην τῆς
γαμουμένης αἰχμῇ διακρίνεσθαι δορατίου σύμβολον εἶναι τοῦ μετὰ μάχης
καὶ πολεμικῶς τὸν πρῶτον γάμον γενέσθαι· περὶ ὧν ἕπιπλέον ἔν τοῖς
Aer ί ο ις εἰρήκαμεν.

