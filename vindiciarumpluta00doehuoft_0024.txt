-14·-.

Musarum adpellatio‚ quamquam a nullo alio quantum scio
scriptore significata, eo quoque videatur quodammodo confir-
mari, quod apud Ovidium Met. V, 269 Musae nominantur
filiae MnemonideS, quod metronymicum videbatur Lobeckio l. 1.,
derivatum a Μνημιύ , matre Musarum, illo nomine adpellata
ab Orpheo, teste Olympiodoro ad Phileb. ap. Stallb. p. 278
aliis, quod nomen recentior mythorum fabrica consulto adul-
terasse videtur in Μνὴμη.’ Ad similem rationem apud Hy-
ginum p. 13 ed. Stav. Musae audiunt Iovis 'et Monetae filiae,
quam Monetam eandem esse ac Mnemosynen disertissimo Livi
Andronici ap. Prisc. 12221 K. evincitur testimonio. Quamquam
rursus uni trium Musarum, quarum cultum Aloidae 111 Helicone
instituerunt, Mnemen nomen inditum fuisse auctor est Paus.
IX, 29, 2. Sed haec conpilare nihil opus est, cum praesertim,
quicquid praeterea dici potuit, subtilissima Lobecki dispu-
tatione occupatum videam. Ita nihil profecto inpedit, quo-
minus vel deficientibus testimoniislMusas Μνειιῦν nomine a
quibusdam Graecis, alias aliter in fabulis fingendis diffingen-
disque hariolantibus, insigniri potuisse opineris, quandoqui-
dem eiusdem rei, si non argumentum plane certum, at indi-
cium habemus ni fallor haud spernendum illud, quod Musas
reperimus invocari aliquotiens apud Homerum, quippe sollertes
memoriae administras, quae nulla esset
εἰ, μὴ Ὀλυμπιάδες μοῦσαι, ,Διὸς αἰγιόχοιο
θυγατέρες, μνησαίαθ’ ὅσοι ὑπὸ Ἴλιον ἦλθον

(Β 491 sq.). Quae cum ita sint, non videtur ambigendum,
quin in corruptis vocabulis ὥσπερ ἐν λείῳ lateat aliquid, quod
quo iure totus Musarum chorus Μνεῑαι cognominatus vel
unius Polymniae nomen ad omnes relatum fuerit, per trans-
lationem aliquam indicet3 idque Platonica locutione: ὥσπερ
ἓν τέλειον (cfr. Parmenid. p. 157e ἐξ ἁπάντων ἓν τέλειον
γεγονός) expressum fuisse put0, quod et litterarum magnam
cum illo altero similitudinem habet et eo quoque videtur
quodammodo tutum praestari, quod Plutarchus Musarum nu-
meri interpretationem paullo infra stabilire conatur subtiliori-
bus quibusdam de numerorum convenientia conclusiunculis, in
quibus rimandis explicandisque veteres mythographi et omni-
um maxime Tzetzes mirifice sibi placuerunt (cfr. Osann ad
Cornutum p. 44 sqq). Quemadmodum in loco inprimis notabili

