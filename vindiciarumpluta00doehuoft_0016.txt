„6⁸-

pluribus a nobis disputatum est in Quaest. Plut. IV p. 5, ad-
iectiva nobilis et inlustris notitiae etiam fuisse apud veteres

nomina, non meriti, ut breviter sed adposite ad rem monuit
Servius in commentario in Verg. Aen. VI, 758, citatus a L.
Iano ad Macrob. Saturn. Ι, 10, 13. Hinc factum est ut nobilis
et inlustris usurpentur etiam de prostibulis, ut opponatur fere
vulgivagum scortorum genus, quemadmodum apud Livium
XXXIX, 9, 5 habes scorium nobile. Similiter apud Graecos
λαμπρός etiam in malam partem dici constat, adeo ut apud
Philodemum de virtute et vitiis inter misera relicuas orationis
naufragia claris litteris scriptum sit: ὥς αἱ λαμπρόταται
...... ποιοῦσι πολλάκις, ubi nullum aptius suppleri po-
tuit vocabulum quam κακίαι (cfr. Schoemann Opusc. III p. 242),
quibus accedat Heliodorus Aethiop. I, 12, cui adulter dicitur
ὃ λαμπρὸς τῆς πάντα σωφρονούσης ἐρώμενος. Praeterea vix
dignum mentione, simillimi usus exempla in voce clarus oc-
currere etiam apud Latinos, quemadmodum quae apud Cicero-
nem in Verr. ΙΙ, 1, 18, 50 posita sunt de expilatione fani
Iunonis: quam luctuosa Samiis fuit! quam acerba toti Asiae! quam
clara apud omnes! non possunt aliam vim habere nisi turpis
infamiae (conf. Halm. ad Verr. IV, 12, 27, Serv. Verg. Aen.

VII, 19³⁶). Removebitur profecto sic una offensio, restat altera
non sane minor. Sequuntur deinceps post εἱστίασεν ἐν τῷ
ἱερῷ haecce: κλίνην ὕποστορέσας καὶ μετὰ τὸ δεῖπνον
συνεῖρξεν ὥς δὴ τοῦ θεοῦ ἕξοντος αὐτήν, quae verba Si
minus ob sententiam, certe ob intolerabilem hiatum de vitio
suspecta sunt, qui quomodo tolleretur Sintenis v. cl. indicare
praetermisit. Ac videtur mihi sane mysticum hoc silentium
in tanto praesertim viro aliquanto utilius esse quam nimia
Benseleri liberalitas, qui quoniam probabilis emendatio in
praesens non suppetebat, totum membrum: ὠς δὴ τοῦ θεοῦ
, ἕξοντος αὐτὴν exterminandum censebat, ut ab interpolatore
turpiter adsutum, praesertim cum in loco gemino Quaestionum

 

*) lta etiam εὖ de re mala dici et ratio evincet et Schaeferus ad Demosth.
p. 218, 5 ut apud Xenoph. Anah. Vl, 1, 1: ἐκλώπευον —— εὖ μάλα. Ceterum
eodem modo corruptum legebatur olim Aeliani Fragm. (66) apud Suidnm
s. v. Ἀφροδίσιονε ὁ δὲ διῆλθε τῷ λόγῳ φιλοτίμως τε καὶ σὺν ἀφροδίτῃ
εὖ μάλα περιττῇ, ubi ruit οὐ μάλα. cfr. Schaeser ad Dionys. de comp.
verb. p. 26.

