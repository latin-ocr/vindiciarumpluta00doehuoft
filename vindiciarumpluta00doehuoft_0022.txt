„12-

Μνειάις relatum sit, magnopere verendum est, ne quale esse
possit nomen loci in aeternum lateat, nisi casu quodam vel
tituli alicuius iudicio e latebris protractum fuerit. Nec, si-
quis forte haec utpote a solo Plutarcho tradita suspectat,
desunt exempla aliorum scriptorum, peculiaria quaedam de
Musarum numero earumque officio commenta memorantium.
Ita, ut hoc utar, unius Cornuti, quem sane et alias novitatis
speciem captasse reperimus, nititur testimonio, duas tantum
apud quosdam inveniri Musas, quibus a considerando effici-¹
vendoque Theoria et Praxis nomina indita fuerint. Itemque,
ut in Plutarcho me contineam, quod trium Musarum unam
apud Sicyonios refert adpellatam esse Polymathiam, haud scio
an nulla alius scriptoris adiuvetur fide. Ac similiter desidera-
tur adhuc indicium alius auctoris, quo iure Plutarchus Musas
Neten, Mesen, Hypaten a Delphis ad tres sphaeras signifi-
candas translatas esse non sine obscuritatis quadam affecta-
tione tradiderit, quod quo tempore usu venerit quaeque trium
harum Musarum fuerint nomina, non magis compertum est,
quam quod idem solus Plutarchus, pro tribus disciplinis libe-
ralibus philosophiae, oratoriae, matheseos, antiquitus tres
Musas substitutas fuisse dixit, quae recens ficta sint an ve-
tere quadam fama prodita non facile quisquam pro comperto
dixerit. Quo magis inducor ad credendum, singulas Graeciae
urbes, ut de aliis diis deabusque, ita de Musis peculiares
quasdam ac proprias suas habuisse notiones (Creuzer Symb. 111
p. 295). Alia aliorum peculiaria, ut ad rem praesentem pa-
rum necessaria, sciens omitto ob sublestam auctorum fidem ²⁸).
Quae cum ita sint, si sapimus, fateamur necesse est, nescire
nos Musarum quae dicuntur Μνεῖαι sedes, cuius quidem
ignorantiae illud gratissimum erit solacium, ipsum fortasse
Plutarchum, quamvis sua saepe ex remotis oblitteratisque fon-
tibus haurientem, non multo nobis in his rebus fuisse erudi-
tiorem vel quemlibet unum e grege eorum, qui hic nomen
loci undeunde extricare temptaverunt. Quare 110 Amyoto

 

*i Adcurate de his similibusque Mythographorum de Musarum offi-
ciis earumque numero disseruit Peter-sen (Fr. Chr), de Musarum apud

Graecos origine, numero nominibusque (Μῦιιῒετ, Miscellanea Haruiensia
Ι p. 86 sqq.) ’

