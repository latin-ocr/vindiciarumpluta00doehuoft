..2-

Larentia Faustuli uxore narrationem non eo adtigimus, quo
sententiam novam ipsi proponeremus, quandoquidem novi
vix quicquam in his fabulis de originibus Romanorum ex-
cogitari posse videtur. Nam quamvis ab antiquis serioribus-
que Originum conpositoribus saepissime repetita et magno
cum studio magnaque orationis varietate, ut fit in rebus com-
menticiis, sit exposita, summam tamen rerum ab omnibus
servatam videbis plenam atque intemeratam, quamquam tanto
magis a prisca forma deflexam, quanto artificiosius scriptores,
si quid forte verae memoriae sub fabulae involucris inclusum
erat, eruere studebant, ut verissime in simili causa observavit
Schoemannus (de Tullo· Hostilio rege Romanorum p. 3 = Opusc.
I p. 18). Ita Macrobius Saturn. Ι, 10, 11 eisdem ni fallor cum
Plutarcho usus auctoribus, quamquam recentiorum etiam videri
possit exornationes aut sui ingenii persecutus inventa, contra -
frequentiorem famam Larentinalia originem traxisse narrat
ab altera Larentia, ab Hercule quondam conpressa, mox
Tarutii facta uxore, quam Faulam s. Favolam cognominatam
fuisse testantur Lactantius Inst. I, 20, 5 et apertius Plutarchus
in Quaest. rom. 35. Non magis commemorare adtinet quod
aliorum scriptorum veluti Licini Macri (Macrob. l. l. 17) ne·
glegentia vel inepta loquacitas commenta est de Acca Laren-
tia, Faustuli olim coniuge, mox regnante Romulo Camtio
cuidam Tusco conubio iuncta auctaque hereditate eius, quam
posthac Romulo reliquerit. Nec multum denique curamus
pusillum dissensum, quem severior antiquiorum historias
scribendi ratio et subtile in testimoniis examinandis rerumque
causis indagandis iudicium, veluti M. Porci Catonis in Ori·
ginibus, amplexum est, Larentiam meretricio quaestu mirifice
locupletatam populum Romanum heredem nuncupasse. Ouius
rei significatio haud multum differt a Rhodopidis celebratissi-
mae meretricis liberalitate pro neglecto pudore decumas mer-
. cedum multaticiam quasi poenam in Acanthiorum et Brasidae
thesauris deponentis, cuius mentio extat apud Herod. Π, 134 sq.
Plut. Mor. p. 400 f. Aelian. v. h. XIII, 33. Atque haec quidem
'Rhodopidis conparatio propterea non abs re fieri videtur, quod
eandem duarum eiusdem nominis mulierum confusionem, qua-
rum alteram novimus Psammetichi uxorem sepultamque sub
pyramide, ut priscam Larentiam in Velabro, alteram Aesopi

